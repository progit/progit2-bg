=== Git във Visual Studio

(((Visual Studio)))
След Visual Studio 2013 Update 1, Visual Studio потребителите имат Git клиент вграден директно в IDE средата.
Visual Studio разполага със source-control функционалности от доста време, но в миналото те бяха ориентирани към централизирани, file-locking системи и Git не се вписваше добре в този стил на работа.
Поддръжката на Git във Visual Studio 2013 е отделена от тези по-стари функции и резултатът е много по-добра интеграция между Studio и Git.

За да видите Git в средата, отворете проект под контрола на Git (или изпълнете `git init` в съществуващ такъв), след което изберете View > Team Explorer от менюто.
Ще видите изгледа "Connect":

.Свързване към Git хранилище от Team Explorer.
image::images/vs-1.png[Свързване към Git хранилище от Team Explorer.]

Visual Studio запомня всички Git проекти отваряни по-рано и ги показва в списъка в долната част.
Ако не виждате желания от вас, натиснете линка "Add" и напишете пътя до работната директория.
Когато щракнете два пъти върху някое от локалните Git хранилища, ще бъдете прехвърлени към изгледа Home, изглеждащ като на екрана <<vs_home>>
Това е нещо като хъб за изпълнение на Git операции, когато _пишете_ код вероятно ще прекарвате повечето си време в изгледа "Changes", но когато дойде време да издърпате промените направени от колегите ви, ще използвате изгледите "Unsynced Commits" и "Branches".

[[vs_home]]
.Изгледът Home за Git хранилище във Visual Studio.
image::images/vs-2.png[Изгледът Home за Git хранилище във Visual Studio.]

Visual Studio сега има мощен, фокусиран върху задачите графичен интерфейс за Git.
Той включва преглед на линейна история, diff viewer, поддръжка за отдалечени команди и много други възможности.
Пълната документация е достъпна на адрес http://msdn.microsoft.com/en-us/library/hh850437.aspx[].
