=== Стратегии за работа с клонове код

След като вече имате основните познания за разклоняване и сливане на код, нека видим какво можете и следва да правите с тях.
Тук ще разгледаме някои стандартни стратегии за работа с клонове код, които стават възможни благодарение на лекотата, с която Git управлява разклоненията. Може да решите да използвате някои от тях във вашия цикъл на разработки.

==== Дълго използвани клонове

(((branches, long-running)))
Понеже Git използва просто трипосочно сливане, сливането на един клон с друг много пъти в продължение на дълъг период от време, е много лесно.
Това означава, че можете да имате множество клонове, които са винаги отворени и които можете да ползвате за различни етапи на вашия цикъл от разработки и редовно да правите сливания на промените от един клон в друг.

Много разработчици, които ползват Git, следват подобна тактика - в `master` клона държат само напълно стабилния код, който е вече публикуван или ще бъде публикуван.
Те имат отделен паралелен клон наречен `develop` или `next`, от който работят или тестват за стабилност -- този код не е непременно стабилен, но щом стане такъв, може да се слее в `master` клона.
Той се използва за създаването на допълнителни topic branches (клонове с кратък живот, подобни на вашия `iss53`) когато са готови, за да е сигурно, че те преминават всички тестове и не предизвикват грешки.

В действителност, говорим за указатели, които се преместват по линията на къмитите, които правим.
Стабилните клонове са в долния край на линията на историята на къмитите, а най-новите - в горния край.

.Линеен изглед на progressive-stability разклоняване
image::images/lr-branches-1.png[Линеен изглед на progressive-stability разклоняване.]

За улеснение, можем да мислим за тях като за работни помещения, където множествата къмити преминават към "по-стабилно" помещение, когато се изтестват напълно.


[[lrbranch_b]]
.Дървовиден изглед на progressive-stability разклоняване
image::images/lr-branches-2.png[Дървовиден изглед на progressive-stability разклоняване.]

Можете да правите това за различни нива на стабилност.
Някои по-големи проекти също така имат `proposed` или `pu` (proposed updates) клон интегриращ други такива, които може да не са готови да отидат в `next` или `master` клона.
Идеята е, че клоновете код са с различни нива на стабилност и когато достигнат по-стабилен статус - се сливат с клона над тях.
Да припомним отново - поддържането на long-running клонове не е необходимо, но често е полезно, особено когато си имате работа с много големи и сложни проекти.

[[_topic_branch]]
==== Topic клонове

(((branches, topic)))
Topic клоновете обаче, са полезни за проекти от всякакъв мащаб.
Topic клонът е клон с кратък живот, който създавате за въвеждането на единична функционалност или свързана с нея работа.
Това е нещо, което най-вероятно никога не сте правили с други VCS преди Git, защото в общи линии е скъп процес с тях.
Но в Git е много лесно да създавате, работите, сливате и изтривате клонове по няколко пъти на ден.

Видяхте това в последната секция с клоновете `iss53` и `hotfix`.
Направихте няколко къмита в тях и ги изтрихте директно след като ги сляхте с `master` клона.
Тази техника позволява да превключвате към различни контексти в проекта ви бързо и изцяло -- понеже работата ви е изолирана в собствени клонове фокусирани в специфични задачи е по-лесно да преглеждате какво е ставало по време на специфичната разработка по даден проблем на проекта.
Можете да си пазите промените там за минути, дни или месеци и да ги слеете, когато сте готови -- без значение на последователността, в която са създавани или променяни.

Представете си пример - работите по проект в основния клон, създавате клон за решаване на възникнал проблем (`iss91`), работите в него известно време, създавате още един клон за да изпробвате втори начин за решаване на възникналия проблем (`iss91v2`), връщате се отново в `master` клона и работите по него дълго време. В един момент ви хрумва идея, за която не сте сигурни, че е толкова добра, но за да я изпробвате, създавате клон за нея (да го наречем `dumbidea`).
Историята на къмитите ви би могла да изглежда така:

.Множество topic клонове
image::images/topic-branches-1.png[Множество topic клонове.]

Сега нека кажем, че решавате да изберете второто решение на проблема като най-добро (`iss91v2`) и същевременно сте показали `dumbidea` клона на вашите колеги и той се е оказал гениално хрумване.
Можете да захвърлите клона `iss91` (губейки къмитите `C5` и `C6`) и да слеете в `master` останалите два.
Тогава историята ще изглежда така:

.Историята след сливането на `dumbidea` и `iss91v2`
image::images/topic-branches-2.png[Историята след сливането на `dumbidea` и `iss91v2`.]

Ще обърнем повече внимание на различните работни стратегии в главата <<ch05-distributed-git#ch05-distributed-git>>, така че преди да се спрете на конкретна схема за разклоняване за следващия ви проект, уверете се че сте я прочели.

Важно е просто да помните, че когато правите всичко това - тези клонове са изцяло локални.
Когато разклонявате и сливате, всичко се прави единствено във вашето Git хранилище - не се извършва никаква мрежова комуникация.
